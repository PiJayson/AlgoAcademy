Uwaga 1: W poniższych zadaniach nie jest wymagane sortowanie danych jeśli zadanie tego nie precyzuje. Wszystkie liczby zmniennoprzecinkowe należy wypisywać z dokładnością do dwóch miejsc po przecinku. W niektórych zadaniach zabronione jest używanie pewnych słów.

Uwaga 2: We wszystkich zadaniach, z wyłączeniem 3c, należy używać podzapytań. We wszystkich zadaniach, z wyłączeniem 3c, 8, 10 i 12, należy użyć dokładnie jednego podzapytania.

Uwaga 3: W tabeli rabaty niektóre z danych nie mają sensu: data_od jest późniejsza niż data_do. W takiej sytuacji rabat po prostu nie obowiązuje.

Wypisz nazwy wszystkich produktów, które należą do tej samej kategorii co ‘Piórnik duży’. Możesz założyć, że w bazie znajduje się tylko jeden ‘Piórnik duży’.
Podaj wszystkie nazwy produktów, których kategoria jest podkategorią pewnej kategorii.
Podaj nazwy kategorii, które reprezentują co najmniej 3 produkty. Zadanie należy rozwiązać w trzech wersjach. Porównaj ich plany wykonań.
ZAD3a: Użyj podzapytania w klauzuli WHERE.
ZAD3b: Użyj podzapytania w klauzuli SELECT.
ZAD3c: Nie używaj podzapytań.
Wypisz wszystkie informacje (*) o tych rabatach, które najdłużej obowiązywały.
Wyświetl wszystkie informacje (*) o kategoriach, których VAT jest niższy niż VAT którejś z jego bezpośrednich podkategorii. Użyj słowa kluczowego ANY.
Podaj wszystkie zamówienia, wypisując id_zamowienia, które zawierają najwięcej zakupionych produktów. W tym zadaniu zabronione jest używanie ORDER BY.
Podaj nazwy produktów, których cena zmieniła się w kwietniu co najmniej 2 razy (wprowadzenie ceny liczymy jako jedną zmianę). Liczbę takich zmian wypisz w drugiej kolumnie.
Dla każdej kategorii wypisz jej najwyższą nadkategorię. Jeżeli kategoria nie posiada nadkategorii, przyjmij, że sama jest swoją najwyższą nadkategorią. W wyniku mają pojawić się dwie kolumny: nazwa kategorii i nazwa najwyższej nadkategorii.
Dla każdego produktu podaj jego nazwę oraz jego ostatnią cenę brutto. W tym zadaniu zabronione jest używanie ORDER BY.
Dla każdego produktu podaj jego nazwę oraz jego ostatnią cenę brutto, uwzględniając wszystkie możliwe rabaty aktywne w momencie ostatniej zmiany ceny. Zniżka rabatu dotyczy ceny brutto. W tym zadaniu nie uwzględniaj wymagania ilości produktów w rabacie.
Dla każdego zamówienia wypisz jego id oraz jego ówczesną cenę transakcji brutto, nie uwzględniając rabatów.
Dla każdego zamówienia wypisz jego id oraz jego ówczesną cenę transakcji brutto, uwzględniając wszystkie możliwe rabaty. Uwzględnij następujące zależności:
rabaty klientów i produktów potraktuj niezależnie, tzn. dany rabat może być jednocześnie zaliczony do rabatu produktu, jak i rabatu klienta,
rabat klienta jest uwzględniony jeśli pole id_zamowienia w tabeli rabaty_klienci wskazuje na rozpatrywane zamówienie, wtedy (zapewnienie dotyczące danych) również wartość id_klienta z tabeli rabaty_klienci jest równe (lub wynosi null) wartości id_klienta z tabeli zamowienia,
wszystkie rabaty dotyczą ceny brutto i określają wartość bezwzględną (nie procentową),
rabat r jest uznany jeśli data d realizacji zamówienia spełnia warunek r.data_od≤d≤r.data_do oraz (tylko w przypadku produktu) warunek ilości danego produktu,
przyjmij, że w danym zamówienie każdy produkt pojawia się co najwyżej jeden raz.